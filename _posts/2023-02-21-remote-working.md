# Remote Working: prime impressioni e suggerimenti
<code>Italiano</code> <code>Remote Working</code>

1. Intro
2. L'azienda
    1. Onboarding
2. Routine giornaliera e disciplina
4. Postazione di lavoro

## 1. Intro

Da febbraio 2023 ho iniziato una nuova esperienza lavorativa in full-remote. In questo post ho intenzione di scrivere alcuni miei pensieri.

## 2. L'azienda

Una cosa che ha facilitato il mio passaggio da un lavoro tradizionale in ufficio all'home office è stata sicuramente
l'organizzazione dell'azienda in cui lavoro attualmente.
L'azienda si sta muovendo verso una direzione ibrida, collaboratori da remoto (anche dall'estero e con fusi orari diversi) e non, per
questo ha dovuto cambiare completamente il modo di pensare e di organizzarsi.
Tutto è organizzato in modo tale che fare il lavoro in ufficio o a casa sia la stessa cosa, in più ha creato e strutturato una fase iniziale di onboarding in maniera eccellente.

### 2.1 Onboarding

L'onboarding prevede l'accompagnamento di un tutor che ti spiega tutto quello che c'è da sapere
per muoversi in azienda sia sul piano tecnico e non e ti prepara ad entrare nel tuo futuro team.
La fase di on boarding dura circa due settimane e si passa da spiegazione teoriche a quelle pratiche.
Una delle fasi più importanti è quella di partecipare a tutti i daily di tutti i team (anche il team Sales ha un daily), questo
ti permette di conoscere tutti i colleghi e capire qual è la mansione del team.
Tutta questa organizzazione ha facilitato, anche a centinaia di km di distanza, il mio inserimento in azienda.

## 3. Routine giornaliera e disciplina

Cosa mi sono prefissato per questa esperienza:

- Avere un menu settimanale sano e completo (e non mangiare sempre pasta che è la cosa più veloce)
- Darmi degli orari: anche se la mia postazione è a pochi metri dal salotto non devo farmi tentare di lavorare
ad oltranza (emergenze escluse)
- Camminare tutti i giorni: riuscire a camminare almeno 30 min durante la pausa lavorativa all'aria aperta
- Mantenere un buon aspetto (non perchè non vai in ufficio non dovrei farmi la barba per settimane)
- Cercare di partecipare a più riunioni tecniche/workshop possibili
- Andare almeno una volta ogni 2/3 mesi in ufficio (quello reale)

## 4. Postazione di lavoro

La postazione deve essere assolutamente di prima qualità, non risparmiare, passi 8h+ di tempo con i tuoi strumenti.

